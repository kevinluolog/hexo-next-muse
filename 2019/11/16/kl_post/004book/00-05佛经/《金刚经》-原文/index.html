<!DOCTYPE html>





<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.9.0">
  <link rel="apple-touch-icon" sizes="180x180" href="/hexo-next-muse/images/apple-touch-icon-next.png?v=7.4.0">
  <link rel="icon" type="image/png" sizes="32x32" href="/hexo-next-muse/images/favicon-32x32-next.png?v=7.4.0">
  <link rel="icon" type="image/png" sizes="16x16" href="/hexo-next-muse/images/favicon-16x16-next.png?v=7.4.0">
  <link rel="mask-icon" href="/hexo-next-muse/images/logo.svg?v=7.4.0" color="#222">
  <link rel="alternate" href="/hexo-next-muse/atom.xml" title="⍟曾经走过👣" type="application/atom+xml">

<link rel="stylesheet" href="/hexo-next-muse/css/main.css?v=7.4.0">


<link rel="stylesheet" href="/hexo-next-muse/lib/font-awesome/css/font-awesome.min.css?v=4.7.0">


<script id="hexo-configurations">
  var NexT = window.NexT || {};
  var CONFIG = {
    root: '/hexo-next-muse/',
    scheme: 'Muse',
    version: '7.4.0',
    exturl: false,
    sidebar: {"position":"right","width":null,"display":"hide","offset":12,"onmobile":true},
    copycode: {"enable":true,"show_result":true,"style":"mac"},
    back2top: {"enable":true,"sidebar":false,"scrollpercent":true},
    bookmark: {"enable":false,"color":"#222","save":"auto"},
    fancybox: false,
    mediumzoom: false,
    lazyload: false,
    pangu: false,
    algolia: {
      appID: '',
      apiKey: '',
      indexName: '',
      hits: {"per_page":10},
      labels: {"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}
    },
    localsearch: {"enable":true,"trigger":"auto","top_n_per_article":1,"unescape":false,"preload":false},
    path: 'search.xml',
    motion: {"enable":false,"async":false,"transition":{"post_block":null,"post_header":null,"post_body":null,"coll_header":null,"sidebar":null}},
    translation: {
      copy_button: '复制',
      copy_success: '复制成功',
      copy_failure: '复制失败'
    },
    sidebarPadding: 40
  };
</script>

  <meta name="description" content="《金刚经》-原文 contents   第一品 法会因由分如是我闻，一时，佛在舍卫国祗树给孤独园，与大比丘众千二百五十人俱。尔时，世尊食时，著衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。">
<meta name="keywords" content="自动生成,book+">
<meta property="og:type" content="article">
<meta property="og:title" content="《金刚经》-原文">
<meta property="og:url" content="http://yoursite.com/2019/11/16/kl_post/004book/00-05佛经/《金刚经》-原文/index.html">
<meta property="og:site_name" content="⍟曾经走过👣">
<meta property="og:description" content="《金刚经》-原文 contents   第一品 法会因由分如是我闻，一时，佛在舍卫国祗树给孤独园，与大比丘众千二百五十人俱。尔时，世尊食时，著衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。">
<meta property="og:locale" content="zh-CN">
<meta property="og:updated_time" content="2019-11-16T23:43:49.000Z">
<meta name="twitter:card" content="summary">
<meta name="twitter:title" content="《金刚经》-原文">
<meta name="twitter:description" content="《金刚经》-原文 contents   第一品 法会因由分如是我闻，一时，佛在舍卫国祗树给孤独园，与大比丘众千二百五十人俱。尔时，世尊食时，著衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。">
  <link rel="canonical" href="http://yoursite.com/2019/11/16/kl_post/004book/00-05佛经/《金刚经》-原文/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome: false,
    isPost: true,
    isPage: false,
    isArchive: false
  };
</script>

  <title>《金刚经》-原文 | ⍟曾经走过👣</title>
  








  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .logo,
  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage" lang="zh-CN">
  <div class="container">
    <div class="headband"></div>

    <header id="header" class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-meta">

    <div>
      <a href="/hexo-next-muse/" class="brand" rel="start">
        <span class="logo-line-before"><i></i></span>
        <span class="site-title">⍟曾经走过👣</span>
        <span class="logo-line-after"><i></i></span>
      </a>
    </div>
        <p class="site-subtitle">kevinluo</p>
      
  </div>

  <div class="site-nav-toggle">
    <button aria-label="切换导航栏">
      <span class="btn-bar"></span>
      <span class="btn-bar"></span>
      <span class="btn-bar"></span>
    </button>
  </div>
</div>


<nav class="site-nav">
  
  <ul id="menu" class="menu">
      
      
      
        
        <li class="menu-item menu-item-home">
      
    

    <a href="/hexo-next-muse/" rel="section"><i class="menu-item-icon fa fa-fw fa-home"></i> <br>首页</a>

  </li>
      
      
      
        
        <li class="menu-item menu-item-tags">
      
    

    <a href="/hexo-next-muse/tags/" rel="section"><i class="menu-item-icon fa fa-fw fa-tags"></i> <br>标签</a>

  </li>
      
      
      
        
        <li class="menu-item menu-item-categories">
      
    

    <a href="/hexo-next-muse/categories/" rel="section"><i class="menu-item-icon fa fa-fw fa-th"></i> <br>分类</a>

  </li>
      
      
      
        
        <li class="menu-item menu-item-archives">
      
    

    <a href="/hexo-next-muse/archives/" rel="section"><i class="menu-item-icon fa fa-fw fa-archive"></i> <br>归档</a>

  </li>
      <li class="menu-item menu-item-search">
        <a href="javascript:;" class="popup-trigger">
        
          <i class="menu-item-icon fa fa-search fa-fw"></i> <br>搜索</a>
      </li>
    
  </ul>

    

</nav>
  <div class="site-search">
    <div class="popup search-popup">
    <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocorrect="off" autocapitalize="none"
           placeholder="搜索..." spellcheck="false"
           type="text" id="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result"></div>

</div>
<div class="search-pop-overlay"></div>

  </div>
</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>
  <div class="reading-progress-bar"></div>

  <a href="https://github.com/kevinluolog" class="github-corner" title="Follow me on GitHub" aria-label="Follow me on GitHub" rel="noopener" target="_blank"><svg width="80" height="80" viewBox="0 0 250 250" aria-hidden="true"><path d="M0,0 L115,115 L130,115 L142,142 L250,250 L250,0 Z"></path><path d="M128.3,109.0 C113.8,99.7 119.0,89.6 119.0,89.6 C122.0,82.7 120.5,78.6 120.5,78.6 C119.2,72.0 123.4,76.3 123.4,76.3 C127.3,80.9 125.5,87.3 125.5,87.3 C122.9,97.6 130.6,101.9 134.4,103.2" fill="currentColor" style="transform-origin: 130px 106px;" class="octo-arm"></path><path d="M115.0,115.0 C114.9,115.1 118.7,116.5 119.8,115.4 L133.7,101.6 C136.9,99.2 139.9,98.4 142.2,98.6 C133.8,88.0 127.5,74.4 143.8,58.0 C148.5,53.4 154.0,51.2 159.7,51.0 C160.3,49.4 163.2,43.6 171.4,40.1 C171.4,40.1 176.1,42.5 178.8,56.2 C183.1,58.6 187.2,61.8 190.9,65.4 C194.5,69.0 197.7,73.2 200.1,77.6 C213.8,80.2 216.3,84.9 216.3,84.9 C212.7,93.1 206.9,96.0 205.4,96.6 C205.1,102.4 203.0,107.8 198.3,112.5 C181.9,128.9 168.3,122.5 157.7,114.1 C157.9,116.9 156.7,120.9 152.7,124.9 L141.0,136.5 C139.8,137.7 141.6,141.9 141.8,141.8 Z" fill="currentColor" class="octo-body"></path></svg></a>


    <main id="main" class="main">
      <div class="main-inner">
        <div class="content-wrap">
          <div id="content" class="content">
            

  <div id="posts" class="posts-expand">
      <article itemscope itemtype="http://schema.org/Article">
  
  
  
  <div class="post-block post">
    <link itemprop="mainEntityOfPage" href="http://yoursite.com/hexo-next-muse/2019/11/16/kl_post/004book/00-05佛经/《金刚经》-原文/">

    <span hidden itemprop="author" itemscope itemtype="http://schema.org/Person">
      <meta itemprop="name" content="kevinluo">
      <meta itemprop="description" content="">
      <meta itemprop="image" content="/hexo-next-muse/images/avatar.gif">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="⍟曾经走过👣">
    </span>
      <header class="post-header">
        <h1 class="post-title" itemprop="name headline">《金刚经》-原文

          
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>
              <span class="post-meta-item-text">发表</span>

              
                
              

              <time title="创建：2019-11-16 23:43:49" itemprop="dateCreated datePublished" datetime="2019-11-16T23:43:49+00:00">2019-11-16</time>
            </span>
          
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
              <span class="post-meta-item-text">分类</span>
              
                <span itemprop="about" itemscope itemtype="http://schema.org/Thing"><a href="/hexo-next-muse/categories/00-05佛经/" itemprop="url" rel="index"><span itemprop="name">00-05佛经</span></a></span>

                
                
              
            </span>
          

          
            <span class="post-meta-item" title="阅读次数">
              <span class="post-meta-item-icon">
                <i class="fa fa-eye"></i>
              </span>
              <span class="post-meta-item-text">阅读次数：</span>
              <span class="busuanzi-value" id="busuanzi_value_page_pv"></span>
            </span>
          
          <br>
            <span class="post-meta-item" title="字数">
              <span class="post-meta-item-icon">
                <i class="fa fa-file-word-o"></i>
              </span>
              
                <span class="post-meta-item-text">字数：</span>
              
              <span>6.8k</span>
            </span>
          
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              
                <span class="post-meta-item-text">阅读时长 &asymp;</span>
              
              <span>6 分</span>
            </span>
          

        </div>
      </header>

    
    
    
    <div class="post-body" itemprop="articleBody">

      
        <h1 id="金刚经-原文">《金刚经》-原文</h1><div class="contents">
<p>contents</p>
</div><div class="section-numbering">

</div><h2 id="第一品-法会因由分">第一品 法会因由分</h2><p>如是我闻，一时，佛在舍卫国祗树给孤独园，与大比丘众千二百五十人俱。尔时，世尊食时，著衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。</p><a id="more"></a>




<h2 id="第二品-善现启请分">第二品 善现启请分</h2>
<p>时，长老须菩提在大众中即从座起，偏袒右肩，右膝着地，合掌恭敬而白佛言：“希有！世尊！如来善护念诸菩萨，善付嘱诸菩萨。世尊！善男子、善女人，发阿耨多罗三藐三菩提心，云何应住，云何降伏其心？”</p>
<p>佛言：“善哉，善哉。须菩提！如汝所说，如来善护念诸菩萨，善付嘱诸菩萨。汝今谛听！当为汝说：善男子、善女人，发阿耨多罗三藐三菩提心，应如是住，如是降伏其心。”</p>
<p>“唯然，世尊！愿乐欲闻。”</p>
<h2 id="第三品-大乘正宗分">第三品 大乘正宗分</h2>
<p>佛告须菩提：“诸菩萨摩诃萨应如是降伏其心！所有一切众生之类：若卵生、若胎生、若湿生、若化生；若有色、若无色；若有想、若无想、若非有想非无想，我皆令入无余涅盘而灭度之。如是灭度无量无数无边众生，实无众生得灭度者。何以故？须菩提！若菩萨有我相、人相、众生相、寿者相，即非菩萨。”</p>
<h2 id="第四品-妙行无住分">第四品 妙行无住分</h2>
<p>“复次，须菩提！菩萨于法，应无所住，行于布施，所谓不住色布施，不住声香味触法布施。须菩提！菩萨应如是布施，不住于相。何以故？若菩萨不住相布施，其福德不可思量。须菩提！于意云何？东方虚空可思量不？”</p>
<p>“不也，世尊！”</p>
<p>“须菩提！南西北方四维上下虚空可思量不？”</p>
<p>“不也，世尊！”</p>
<p>“须菩提！菩萨无住相布施，福德亦复如是不可思量。须菩提！菩萨但应如所教住。”</p>
<h2 id="第五品-如理实见分">第五品 如理实见分</h2>
<p>“须菩提！于意云何？可以身相见如来不？”</p>
<p>“不也，世尊！不可以身相得见如来。何以故？如来所说身相，即非身相。”</p>
<p>佛告须菩提：“凡所有相，皆是虚妄。若见诸相非相，即见如来。”</p>
<h2 id="第六品-正信希有分">第六品 正信希有分</h2>
<p>须菩提白佛言：“世尊！颇有众生，得闻如是言说章句，生实信不？”</p>
<p>佛告须菩提：“莫作是说。如来灭后，后五百岁，有持戒修福者，于此章句能生信心，以此为实，当知是人不于一佛二佛三四五佛而种善根，已于无量千万佛所种诸善根，闻是章句，乃至一念生净信者，须菩提！如来悉知悉见，是诸众生得如是无量福德。何以故？是诸众生无复我相、人相、众生相、寿者相；无法相，亦无非法相。何以故？是诸众生若心取相，则为著我人众生寿者。若取法相，即著我人众生寿者。何以故？若取非法相，即著我人众生寿者，是故不应取法，不应取非法。以是义故，如来常说：‘汝等比丘，知我说法，如筏喻者；法尚应舍，何况非法。’”</p>
<h2 id="第七品-无得无说分">第七品 无得无说分</h2>
<p>“须菩提！于意云何？如来得阿耨多罗三藐三菩提耶？如来有所说法耶？”</p>
<p>须菩提言：“如我解佛所说义，无有定法名阿耨多罗三藐三菩提，亦无有定法，如来可说。何以故？如来所说法，皆不可取、不可说、非法、非非法。所以者何？一切圣贤，皆以无为法而有差别。”</p>
<h2 id="第八品-依法出生分">第八品 依法出生分</h2>
<p>“须菩提！于意云何？若人满三千大千世界七宝以用布施，是人所得福德，宁为多不？”</p>
<p>须菩提言：“甚多，世尊！何以故？是福德即非福德性，是故如来说福德多。”</p>
<p>“若复有人，于此经中受持，乃至四句偈等，为他人说，其福胜彼。何以故？须菩提！一切诸佛，及诸佛阿耨多罗三藐三菩提法，皆从此经出。须菩提！所谓佛法者，即非佛法。”</p>
<h2 id="第九品-一相无相分">第九品 一相无相分</h2>
<p>“须菩提！于意云何？须陀洹能作是念：‘我得须陀洹果’不？”</p>
<p>须菩提言：“不也，世尊！何以故？须陀洹名为入流，而无所入，不入色声香味触法，是名须陀洹。”</p>
<p>“须菩提！于意云何？斯陀含能作是念：‘我得斯陀含果’不？”</p>
<p>须菩提言：不也，世尊！何以故？斯陀含名一往来，而实无往来，是名斯陀含。”</p>
<p>“须菩提！于意云何？阿那含能作是念：‘我得阿那含果’不？”</p>
<p>须菩提言：“不也，世尊！何以故？阿那含名为不来，而实无不来，是名阿那含。”</p>
<p>“须菩提！于意云何？阿罗汉能作是念，‘我得阿罗汉道’不？”</p>
<p>须菩提言：“不也，世尊！何以故？实无有法名阿罗汉。世尊！若阿罗汉作是念：‘我得阿罗汉道’，即著我人众生寿者。世尊！佛说我得无诤三昧，人中最为第一，是第一离欲阿罗汉。我不作是念：‘我是离欲阿罗汉’。世尊！我若作是念：‘我得阿罗汉道’，世尊则不说须菩提是乐阿兰那行者！以须菩提实无所行，而名须菩提是乐阿兰那行。”</p>
<h2 id="第十品-庄严净土分">第十品 庄严净土分</h2>
<p>佛告须菩提：“于意云何？如来昔在燃灯佛所，于法有所得不？”</p>
<p>“不也，世尊！如来在燃灯佛所，于法实无所得。”</p>
<p>“须菩提！于意云何？菩萨庄严佛土不？”</p>
<p>“不也，世尊！何以故？庄严佛土者，即非庄严，是名庄严。”</p>
<p>“是故须菩提！诸菩萨摩诃萨应如是生清净心，不应住色生心，不应住声香味触法生心，应无所住而生其心。须菩提！譬如有人，身如须弥山王，于意云何？是身为大不？”</p>
<p>须菩提言：“甚大，世尊！何以故？佛说非身，是名大身。”</p>
<h2 id="第十一品-无为福胜分">第十一品 无为福胜分</h2>
<p>“须菩提！如恒河中所有沙数，如是沙等恒河，于意云何？是诸恒河沙宁为多不？”</p>
<p>须菩提言：“甚多，世尊！但诸恒河尚多无数，何况其沙。”</p>
<p>“须菩提！我今实言告汝：若有善男子、善女人，以七宝满尔所恒河沙数三千大千世界，以用布施，得福多不？”</p>
<p>须菩提言：“甚多，世尊！”</p>
<p>佛告须菩提：“若善男子、善女人，于此经中，乃至受持四句偈等，为他人说，而此福德胜前福德。”</p>
<h2 id="第十二品-尊重正教分">第十二品 尊重正教分</h2>
<p>“复次，须菩提！随说是经，乃至四句偈等，当知此处，一切世间、天人、阿修罗，皆应供养，如佛塔庙，何况有人尽能受持读诵。须菩提！当知是人成就最上第一希有之法，若是经典所在之处，则为有佛，若尊重弟子。”</p>
<h2 id="第十三品-如法受持分">第十三品 如法受持分</h2>
<p>尔时，须菩提白佛言：“世尊！当何名此经，我等云何奉持？”</p>
<p>佛告须菩提：“是经名为《金刚般若波罗蜜》，以是名字，汝当奉持。所以者何？须菩提！佛说般若波罗蜜，即非般若波罗蜜。须菩提！于意云何？如来有所说法不？”</p>
<p>须菩提白佛言：“世尊！如来无所说。”</p>
<p>“须菩提！于意云何？三千大千世界所有微尘是为多不？”</p>
<p>须菩提言：“甚多，世尊！”</p>
<p>“须菩提！诸微尘，如来说非微尘，是名微尘。如来说：世界，非世界，是名世界。须菩提！于意云何？可以三十二相见如来不？”</p>
<p>“不也，世尊！何以故？如来说：三十二相，即是非相，是名三十二相。”</p>
<p>“须菩提！若有善男子、善女人，以恒河沙等身命布施；若复有人，于此经中，乃至受持四句偈等，为他人说，其福甚多。”</p>
<h2 id="第十四品-离相寂灭分">第十四品 离相寂灭分</h2>
<p>尔时，须菩提闻说是经，深解义趣，涕泪悲泣，而白佛言：“希有，世尊！佛说如是甚深经典，我从昔来所得慧眼，未曾得闻如是之经。世尊！若复有人得闻是经，信心清净，则生实相，当知是人，成就第一希有功德。世尊！是实相者，即是非相，是故如来说名实相。世尊！我今得闻如是经典，信解受持不足为难，若当来世，后五百岁，其有众生，得闻是经，信解受持，是人则为第一希有。何以故？此人无我相、人相、众生相、寿者相。所以者何？我相即是非相、人相、众生相、寿者相，即是非相。何以故？离一切诸相，则名诸佛。”</p>
<p>佛告须菩提：“如是！如是！若复有人得闻是经，不惊、不怖、不畏，当知是人甚为希有。何以故？须菩提！如来说第一波罗蜜，非第一波罗蜜，是名第一波罗蜜。须菩提！忍辱波罗蜜，如来说非忍辱波罗蜜，是名忍辱波罗蜜。何以故？须菩提！如我昔为歌利王割截身体，我于尔时，无我相、无人相、无众生相、无寿者相。何以故？我于往昔节节支解时，若有我相、人相、众生相、寿者相，应生嗔恨。须菩提！又念过去于五百世作忍辱仙人，于尔所世，无我相、无人相、无众生相、无寿者相。是故须菩提！菩萨应离一切相，发阿耨多罗三藐三菩提心，不应住色生心，不应住声香味触法生心，应生无所住心。若心有住，即为非住。是故佛说：‘菩萨心不应住色布施。’须菩提！菩萨为利益一切众生，应如是布施。如来说：一切诸相，即是非相。又说：一切众生，即非众生。须菩提！如来是真语者、实语者、如语者、不诳语者、不异语者。须菩提！如来所得法，此法无实无虚。须菩提，若菩萨心住于法而行布施，如人入暗，即无所见。若菩萨心不住法而行布施，如人有目，日光明照，见种种色。须菩提！当来之世，若有善男子、善女人，能于此经受持读诵，则为如来以佛智慧，悉知是人，悉见是人，皆得成就无量无边功德。”</p>
<h2 id="第十五品-持经功德分">第十五品 持经功德分</h2>
<p>“须菩提！若有善男子、善女人，初日分以恒河沙等身布施，中日分复以恒河沙等身布施，后日分亦以恒河沙等身布施，如是无量百千万亿劫以身布施；若复有人，闻此经典，信心不逆，其福胜彼，何况书写、受持、读诵、为人解说。须菩提！以要言之，是经有不可思议、不可称量、无边功德。如来为发大乘者说，为发最上乘者说。若有人能受持读诵，广为人说，如来悉知是人，悉见是人，皆得成就不可量、不可称、无有边、不可思议功德。如是人等，即为荷担如来阿耨多罗三藐三菩提。何以故？须菩提！若乐小法者，著我见、人见、众生见、寿者见，则于此经，不能听受读诵、为人解说。须菩提！在在处处，若有此经，一切世间、天、人、阿修罗，所应供养；当知此处则为是塔，皆应恭敬，作礼围绕，以诸华香而散其处。”</p>
<h2 id="第十六品-能净业障分">第十六品 能净业障分</h2>
<p>“复次，须菩提！若善男子、善女人，受持读诵此经，若为人轻贱，是人先世罪业，应堕恶道，以今世人轻贱故，先世罪业则为消灭，当得阿耨多罗三藐三菩提。”</p>
<p>“须菩提！我念过去无量阿僧祗劫，于燃灯佛前，得值八百四千万亿那由他诸佛，悉皆供养承事，无空过者，若复有人， 于后末世，能受持读诵此经，所得功德，于我所供养诸佛功德，百分不及一，千万亿分、乃至算数譬喻所不能及。须菩提！若善男子、善女人，于后末世，有受持读诵此经，所得功德，我若具说者，或有人闻，心即狂乱，狐疑不信。须菩提！当知是经义不可思议，果报亦不可思议。”</p>
<h2 id="第十七品-究竟无我分">第十七品 究竟无我分</h2>
<p>尔时，须菩提白佛言：“世尊！善男子、善女人，发阿耨多罗三藐三菩提心，云何应住？云何降伏其心？”</p>
<p>佛告须菩提：“善男子、善女人，发阿耨多罗三藐三菩提者，当生如是心，我应灭度一切众生。灭度一切众生已，而无有一众生实灭度者。</p>
<p>何以故？须菩提！若菩萨有我相、人相、众生相、寿者相，即非菩萨。所以者何？须菩提！实无有法发阿耨多罗三藐三菩提者。”</p>
<p>“须菩提！于意云何？如来于燃灯佛所，有法得阿耨多罗三藐三菩提不？”</p>
<p>“不也，世尊！如我解佛所说义，佛于燃灯佛所，无有法得阿耨多罗三藐三菩提。”</p>
<p>佛言：“如是！如是！须菩提！实无有法如来得阿耨多罗三藐三菩提。须菩提！若有法得阿耨多罗三藐三菩提，燃灯佛则不与我授记：汝于来世，当得作佛，号释迦牟尼。以实无有法得阿耨多罗三藐三菩提，是故燃灯佛与我授记，作是言：‘汝于来世，当得作佛，号释迦牟尼。’何以故？如来者，即诸法如义。若有人言：‘如来得阿耨多罗三藐三菩提’。须菩提！实无有法，佛得阿耨多罗三藐三菩提。须菩提！如来所得阿耨多罗三藐三菩提，于是中无实无虚。是故如来说：一切法皆是佛法。须菩提！所言一切法者，即非一切法，是故名一切法。须菩提！譬如人身长大。”</p>
<p>须菩提言：“世尊！如来说：人身长大，即为非大身，是名大身。”</p>
<p>“须菩提！菩萨亦如是。若作是言：‘我当灭度无量众生’，即不名菩萨。何以故？须菩提！无有法名为菩萨。是故佛说：一切法无我、无人、无众生、无寿者。须菩提！若菩萨作是言，‘我当庄严佛土’，是不名菩萨。何以故？如来说：庄严佛土者，即非庄严，是名庄严。须菩提！若菩萨通达无我法者，如来说名真是菩萨。”</p>
<h2 id="第十八品-一体同观分">第十八品 一体同观分</h2>
<p>“须菩提！于意云何？如来有肉眼不？”</p>
<p>“如是，世尊！如来有肉眼。”</p>
<p>“须菩提！于意云何？如来有天眼不？”</p>
<p>“如是，世尊！如来有天眼。”</p>
<p>“须菩提！于意云何？如来有慧眼不？”</p>
<p>“如是，世尊！如来有慧眼。”</p>
<p>“须菩提！于意云何？如来有法眼不？”</p>
<p>“如是，世尊！如来有法眼。”</p>
<p>“须菩提！于意云何？如来有佛眼不？”</p>
<p>“如是，世尊！如来有佛眼。”</p>
<p>“须菩提！于意云何？恒河中所有沙，佛说是沙不？”</p>
<p>“如是，世尊！如来说是沙。”</p>
<p>“须菩提！于意云何？如一恒河中所有沙，有如是等恒河，是诸恒河所有沙数，佛世界如是，宁为多不？”</p>
<p>“甚多，世尊！”</p>
<p>佛告须菩提：“尔所国土中，所有众生，若干种心，如来悉知。何以故？如来说：诸心皆为非心，是名为心。所以者何？须菩提！过去心不可得，现在心不可得，未来心不可得。”</p>
<h2 id="第十九品-法界通分分">第十九品 法界通分分</h2>
<p>“须菩提！于意云何？若有人满三千大千世界七宝以用布施，是人以是因缘，得福多不？”</p>
<p>“如是，世尊！此人以是因缘，得福甚多。”</p>
<p>“须菩提！若福德有实，如来不说得福德多；以福德无故，如来说得福德多。”</p>
<h2 id="第二十品-离色离相分">第二十品 离色离相分</h2>
<p>“须菩提！于意云何？佛可以具足色身见不？”</p>
<p>“不也，世尊！如来不应以具足色身见。何以故？如来说：具足色身，即非具足色身，是名具足色身。”</p>
<p>“须菩提！于意云何？如来可以具足诸相见不？”</p>
<p>“不也，世尊！如来不应以具足诸相见。何以故？如来说：诸相具足，即非具足，是名诸相具足。”</p>
<h2 id="第二十一品-非说所说分">第二十一品 非说所说分</h2>
<p>“须菩提！汝勿谓如来作是念：‘我当有所说法。’莫作是念，何以故？若人言：如来有所说法，即为谤佛，不能解我所说故。须菩提！说法者，无法可说，是名说法。”</p>
<p>尔时，慧命须菩提白佛言：“世尊！颇有众生，于未来世，闻说是法，生信心不？”</p>
<p>佛言：“须菩提！彼非众生，非不众生。何以故？须菩提！众生众生者，如来说非众生，是名众生。”</p>
<h2 id="第二十二品-无法可得分">第二十二品 无法可得分</h2>
<p>须菩提白佛言：“世尊！佛得阿耨多罗三藐三菩提，为无所得耶？”</p>
<p>佛言：“如是，如是。须菩提！我于阿耨多罗三藐三菩提乃至无有少法可得，是名阿耨多罗三藐三菩提。”</p>
<h2 id="第二十三品-净心行善分">第二十三品 净心行善分</h2>
<p>复次，须菩提！是法平等，无有高下，是名阿耨多罗三藐三菩提；以无我、无人、无众生、无寿者，修一切善法，即得阿耨多罗三藐三菩提。须菩提！所言善法者，如来说即非善法，是名善法。</p>
<h2 id="第二十四品-福智无比分">第二十四品 福智无比分</h2>
<p>“须菩提！若三千大千世界中所有诸须弥山王，如是等七宝聚，有人持用布施；若人以此《般若波罗蜜经》，乃至四句偈等，受持、为他人说，于前福德百分不及一，百千万亿分，乃至算数譬喻所不能及。”</p>
<h2 id="第二十五品-化无所化分">第二十五品 化无所化分</h2>
<p>“须菩提！于意云何？汝等勿谓如来作是念：‘我当度众生。’须菩提！莫作是念。何以故？实无有众生如来度者。若有众生如来度者，如来则有我、人、众生、寿者。须菩提！如来说：‘有我者，则非有我，而凡夫之人以为有我。’须菩提！凡夫者，如来说即非凡夫。”</p>
<h2 id="第二十六品-法身非相分">第二十六品 法身非相分</h2>
<p>“须菩提！于意云何？可以三十二相观如来不？”</p>
<p>须菩提言：“如是！如是！以三十二相观如来。”</p>
<p>佛言：“须菩提！若以三十二相观如来者，转轮圣王即是如来。”</p>
<p>须菩提白佛言：“世尊！如我解佛所说义，不应以三十二相观如来。”</p>
<p>尔时，世尊而说偈言：“若以色见我，以音声求我，是人行邪道，不能见如来”</p>
<h2 id="第二十七品-无断无灭分">第二十七品 无断无灭分</h2>
<p>“须菩提！汝若作是念：‘如来不以具足相故，得阿耨多罗三藐三菩提。’须菩提！莫作是念，‘如来不以具足相故，得阿耨多罗三藐三菩提。’须菩提！汝若作是念，发阿耨多罗三藐三菩提心者，说诸法断灭。莫作是念！何以故？发阿耨多罗三藐三菩提心者，于法不说断灭相。”</p>
<h2 id="第二十八品-不受不贪分">第二十八品 不受不贪分</h2>
<p>“须菩提！若菩萨以满恒河沙等世界七宝布施；若复有人知一切法无我，得成于忍，此菩萨胜前菩萨所得功德。须菩提！以诸菩萨不受福德故。”</p>
<p>须菩提白佛言：“世尊！云何菩萨不受福德？”“须菩提！菩萨所作福德，不应贪著，是故说不受福德。”</p>
<h2 id="第二十九品-威仪寂净分">第二十九品 威仪寂净分</h2>
<p>“须菩提！若有人言：如来若来若去、若坐若卧，是人不解我所说义。何以故？如来者，无所从来，亦无所去，故名如来。”</p>
<h2 id="第三十品-一合理相分">第三十品 一合理相分</h2>
<p>“须菩提！若善男子、善女人，以三千大千世界碎为微尘，于意云何？是微尘众宁为多不？”</p>
<p>“甚多，世尊！何以故？若是微尘众实有者，佛则不说是微尘众，所以者何？佛说：微尘众，即非微尘众，是名微尘众。世尊！如来所说三千大千世界，即非世界，是名世界。何以故？若世界实有，即是一合相。如来说：‘一合相，即非一合相，是名一合相。’须菩提！一合相者，即是不可说，但凡夫之人贪著其事。”</p>
<h2 id="第三十一品-知见不生分">第三十一品 知见不生分</h2>
<p>“须菩提！若人言：佛说我见、人见、众生见、寿者见。须菩提！于意云何？是人解我所说义不？”</p>
<p>“不也，世尊！是人不解如来所说义。何以故？世尊说：我见、人见、众生见、寿者见，即非我见、人见、众生见、寿者见，是名我见、人见、众生见、寿者见。”</p>
<p>“须菩提！发阿耨多罗三藐三菩提心者，于一切法，应如是知，如是见，如是信解，不生法相。须菩提！所言法相者，如来说即非法相，是名法相。”</p>
<h2 id="第三十二品-应化非真分">第三十二品 应化非真分</h2>
<p>“须菩提！若有人以满无量阿僧祗世界七宝持用布施，若有善男子、善女人发菩提心者，持于此经，乃至四句偈等，受持读诵，为人演说，其福胜彼。云何为人演说，不取于相，如如不动。何以故？”</p>
<p>“一切有为法，如梦幻泡影，如露亦如电，应作如是观”佛说是经已，长老须菩提及诸比丘、比丘尼、优婆塞、优婆夷，一切世间、天、人、阿修罗，闻佛所说，皆大欢喜，信受奉行。”</p>
<p><a href="http://www.quanxue.cn/CT_FoJia/JinGangIndex.html" target="_blank" rel="noopener">《金刚经》经文</a></p>
<p><a href="http://www.quanxue.cn/CT_FoJia/JinGang/JinGang35.html" target="_blank" rel="noopener">《金刚经》(原文)</a></p>

    </div>

    
    
    
        
      

      <footer class="post-footer">
          
            
          
          <div class="post-tags">
            
              <a href="/hexo-next-muse/tags/自动生成/" rel="tag"><i class="fa fa-tag"></i> 自动生成</a>
            
              <a href="/hexo-next-muse/tags/book/" rel="tag"><i class="fa fa-tag"></i> book+</a>
            
          </div>
        

        

          <div class="post-nav">
            <div class="post-nav-next post-nav-item">
              
                <a href="/hexo-next-muse/2019/11/16/kl_post/004book/00-00misc/秦榆-才子的散文/" rel="next" title="秦榆-才子的散文">
                  <i class="fa fa-chevron-left"></i> 秦榆-才子的散文
                </a>
              
            </div>

            <span class="post-nav-divider"></span>

            <div class="post-nav-prev post-nav-item">
              
                <a href="/hexo-next-muse/2019/11/16/kl_post/004book/00-01古文/明-洪应明-菜根谭/" rel="prev" title="明-洪应明-菜根谭">
                  明-洪应明-菜根谭 <i class="fa fa-chevron-right"></i>
                </a>
              
            </div>
          </div>
        
      </footer>
    
  </div>
  
  
  
  </article>

  </div>


          </div>
          

        </div>
          
  
  <div class="sidebar-toggle">
    <div class="sidebar-toggle-line-wrap">
      <span class="sidebar-toggle-line sidebar-toggle-line-first"></span>
      <span class="sidebar-toggle-line sidebar-toggle-line-middle"></span>
      <span class="sidebar-toggle-line sidebar-toggle-line-last"></span>
    </div>
  </div>

  <aside class="sidebar">
    <div class="sidebar-inner">
        
        
        
        
      

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#金刚经-原文"><span class="nav-number">1.</span> <span class="nav-text">《金刚经》-原文</span></a><ol class="nav-child"><li class="nav-item nav-level-2"><a class="nav-link" href="#第一品-法会因由分"><span class="nav-number">1.1.</span> <span class="nav-text">第一品 法会因由分</span></a></li><li class="nav-item nav-level-2"><a class="nav-link" href="#第二品-善现启请分"><span class="nav-number">1.2.</span> <span class="nav-text">第二品 善现启请分</span></a></li><li class="nav-item nav-level-2"><a class="nav-link" href="#第三品-大乘正宗分"><span class="nav-number">1.3.</span> <span class="nav-text">第三品 大乘正宗分</span></a></li><li class="nav-item nav-level-2"><a class="nav-link" href="#第四品-妙行无住分"><span class="nav-number">1.4.</span> <span class="nav-text">第四品 妙行无住分</span></a></li><li class="nav-item nav-level-2"><a class="nav-link" href="#第五品-如理实见分"><span class="nav-number">1.5.</span> <span class="nav-text">第五品 如理实见分</span></a></li><li class="nav-item nav-level-2"><a class="nav-link" href="#第六品-正信希有分"><span class="nav-number">1.6.</span> <span class="nav-text">第六品 正信希有分</span></a></li><li class="nav-item nav-level-2"><a class="nav-link" href="#第七品-无得无说分"><span class="nav-number">1.7.</span> <span class="nav-text">第七品 无得无说分</span></a></li><li class="nav-item nav-level-2"><a class="nav-link" href="#第八品-依法出生分"><span class="nav-number">1.8.</span> <span class="nav-text">第八品 依法出生分</span></a></li><li class="nav-item nav-level-2"><a class="nav-link" href="#第九品-一相无相分"><span class="nav-number">1.9.</span> <span class="nav-text">第九品 一相无相分</span></a></li><li class="nav-item nav-level-2"><a class="nav-link" href="#第十品-庄严净土分"><span class="nav-number">1.10.</span> <span class="nav-text">第十品 庄严净土分</span></a></li><li class="nav-item nav-level-2"><a class="nav-link" href="#第十一品-无为福胜分"><span class="nav-number">1.11.</span> <span class="nav-text">第十一品 无为福胜分</span></a></li><li class="nav-item nav-level-2"><a class="nav-link" href="#第十二品-尊重正教分"><span class="nav-number">1.12.</span> <span class="nav-text">第十二品 尊重正教分</span></a></li><li class="nav-item nav-level-2"><a class="nav-link" href="#第十三品-如法受持分"><span class="nav-number">1.13.</span> <span class="nav-text">第十三品 如法受持分</span></a></li><li class="nav-item nav-level-2"><a class="nav-link" href="#第十四品-离相寂灭分"><span class="nav-number">1.14.</span> <span class="nav-text">第十四品 离相寂灭分</span></a></li><li class="nav-item nav-level-2"><a class="nav-link" href="#第十五品-持经功德分"><span class="nav-number">1.15.</span> <span class="nav-text">第十五品 持经功德分</span></a></li><li class="nav-item nav-level-2"><a class="nav-link" href="#第十六品-能净业障分"><span class="nav-number">1.16.</span> <span class="nav-text">第十六品 能净业障分</span></a></li><li class="nav-item nav-level-2"><a class="nav-link" href="#第十七品-究竟无我分"><span class="nav-number">1.17.</span> <span class="nav-text">第十七品 究竟无我分</span></a></li><li class="nav-item nav-level-2"><a class="nav-link" href="#第十八品-一体同观分"><span class="nav-number">1.18.</span> <span class="nav-text">第十八品 一体同观分</span></a></li><li class="nav-item nav-level-2"><a class="nav-link" href="#第十九品-法界通分分"><span class="nav-number">1.19.</span> <span class="nav-text">第十九品 法界通分分</span></a></li><li class="nav-item nav-level-2"><a class="nav-link" href="#第二十品-离色离相分"><span class="nav-number">1.20.</span> <span class="nav-text">第二十品 离色离相分</span></a></li><li class="nav-item nav-level-2"><a class="nav-link" href="#第二十一品-非说所说分"><span class="nav-number">1.21.</span> <span class="nav-text">第二十一品 非说所说分</span></a></li><li class="nav-item nav-level-2"><a class="nav-link" href="#第二十二品-无法可得分"><span class="nav-number">1.22.</span> <span class="nav-text">第二十二品 无法可得分</span></a></li><li class="nav-item nav-level-2"><a class="nav-link" href="#第二十三品-净心行善分"><span class="nav-number">1.23.</span> <span class="nav-text">第二十三品 净心行善分</span></a></li><li class="nav-item nav-level-2"><a class="nav-link" href="#第二十四品-福智无比分"><span class="nav-number">1.24.</span> <span class="nav-text">第二十四品 福智无比分</span></a></li><li class="nav-item nav-level-2"><a class="nav-link" href="#第二十五品-化无所化分"><span class="nav-number">1.25.</span> <span class="nav-text">第二十五品 化无所化分</span></a></li><li class="nav-item nav-level-2"><a class="nav-link" href="#第二十六品-法身非相分"><span class="nav-number">1.26.</span> <span class="nav-text">第二十六品 法身非相分</span></a></li><li class="nav-item nav-level-2"><a class="nav-link" href="#第二十七品-无断无灭分"><span class="nav-number">1.27.</span> <span class="nav-text">第二十七品 无断无灭分</span></a></li><li class="nav-item nav-level-2"><a class="nav-link" href="#第二十八品-不受不贪分"><span class="nav-number">1.28.</span> <span class="nav-text">第二十八品 不受不贪分</span></a></li><li class="nav-item nav-level-2"><a class="nav-link" href="#第二十九品-威仪寂净分"><span class="nav-number">1.29.</span> <span class="nav-text">第二十九品 威仪寂净分</span></a></li><li class="nav-item nav-level-2"><a class="nav-link" href="#第三十品-一合理相分"><span class="nav-number">1.30.</span> <span class="nav-text">第三十品 一合理相分</span></a></li><li class="nav-item nav-level-2"><a class="nav-link" href="#第三十一品-知见不生分"><span class="nav-number">1.31.</span> <span class="nav-text">第三十一品 知见不生分</span></a></li><li class="nav-item nav-level-2"><a class="nav-link" href="#第三十二品-应化非真分"><span class="nav-number">1.32.</span> <span class="nav-text">第三十二品 应化非真分</span></a></li></ol></li></ol></div>
        
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
  <p class="site-author-name" itemprop="name">kevinluo</p>
  <div class="site-description" itemprop="description"></div>
</div>
  <nav class="site-state motion-element">
      <div class="site-state-item site-state-posts">
        
          <a href="/hexo-next-muse/archives/">
        
          <span class="site-state-item-count">211</span>
          <span class="site-state-item-name">日志</span>
        </a>
      </div>
    
      
      
      <div class="site-state-item site-state-categories">
        
          
            <a href="/hexo-next-muse/categories/">
          
        
        <span class="site-state-item-count">36</span>
        <span class="site-state-item-name">分类</span>
        </a>
      </div>
    
      
      
      <div class="site-state-item site-state-tags">
        
          
            <a href="/hexo-next-muse/tags/">
          
        
        <span class="site-state-item-count">13</span>
        <span class="site-state-item-name">标签</span>
        </a>
      </div>
    
  </nav>
  <div class="feed-link motion-element">
    <a href="/hexo-next-muse/atom.xml" rel="alternate">
      <i class="fa fa-rss"></i>RSS
    </a>
  </div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer id="footer" class="footer">
      <div class="footer-inner">
        <div class="copyright">&copy; <span itemprop="copyrightYear">2020</span>
  <span class="with-love" id="animate">
    <i class="fa fa-heart-o"></i>
  </span>
  <span class="author" itemprop="copyrightHolder">kevinluo</span>
</div>

          
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>
  
    
      <span class="post-meta-item-icon">
        <i class="fa fa-user"></i>
      </span>
      <span class="site-uv" title="总访客量">
        <span class="busuanzi-value" id="busuanzi_value_site_uv"></span>
      </span>
    
  
    
      <span class="post-meta-divider">|</span>
    

    
      <span class="post-meta-item-icon">
        <i class="fa fa-eye"></i>
      </span>
      <span class="site-pv" title="总访问量">
        <span class="busuanzi-value" id="busuanzi_value_site_pv"></span>
      </span>
    

  

</div>












        
      </div>
    </footer>
  </div>

  


  <script src="/hexo-next-muse/lib/anime.min.js?v=3.1.0"></script>
<script src="/hexo-next-muse/js/utils.js?v=7.4.0"></script>
<script src="/hexo-next-muse/js/schemes/muse.js?v=7.4.0"></script>
<script src="/hexo-next-muse/js/next-boot.js?v=7.4.0"></script>



  








  <script src="/hexo-next-muse/js/local-search.js?v=7.4.0"></script>














  

  

  

  


</body>
</html>

